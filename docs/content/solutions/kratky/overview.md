# Soluzione orto in cassetta: guida completa

In questa guida esploreremo la nostra soluzione "orto in cassetta" pensata per essere la via più semplice e alla portata di tutti per iniziare a coltivare "fuori suolo" direttamente a casa tua, sul balcone o in piccoli spazi.
Per chi già conosce qualche rudimento della coltivazione idroponica avrà sentito parlare del "metodo Kratky". La nostra proposta è basata su questo metodo di coltivazione ma si arricchisce di ulteriori consigli, trucchetti e soluzioni per permetterti di iniziare davvero da zero, anche se non hai nessuna esperienza in questo campo.

## Perché il Metodo Kratky?

Tra le diverse tecniche idroponiche esistenti (come NFT o aeroponica), il metodo Kratky si distingue per la sua estrema semplicità. È un approccio "passivo" che non richiede elettricità, pompe o attrezzature costose. Questo lo rende perfetto per i principianti che desiderano avvicinarsi all'idroponica senza grandi investimenti o complessità tecniche.

## Come Funziona un Orto in Cassetta

Il principio di base di questo metodo è ingegnosamente semplice. Le piante vengono collocate in un mezzo di coltura "neutro" (come palline di argilla espansa o spugna) all'interno di un vasetto di plastica alimentare, che a sua volta è collocato su un coperchio di una cassetta riempita di soluzione nutritiva.

Man mano che la pianta assorbe l'acqua e i nutrienti, il livello della soluzione nel contenitore si abbassa. Questo processo crea naturalmente uno spazio d'aria tra la base del vasetto e la superficie della soluzione, permettendo alle radici di ricevere l'ossigeno necessario per una crescita sana. Contemporaneamente, le radici si estendono verso il basso per continuare ad assorbire i nutrienti, formando nuove radici aeree per l'ossigeno e nuove radici immerse per i nutrienti.


<figure markdown="span">
  ![Esempio di orto in cassetta con metodo Kratky](/assets/images/kratky.png)
  <figcaption>Sezione dell'orto in cassetta</figcaption>
</figure>

## Cosa Serve per Realizzare il Tuo Orto in Cassetta

Per iniziare con il metodo Kratky, ti serviranno alcuni materiali di base: un contenitore opaco per ospitare la soluzione nutritiva, un coperchio leggero e facile da lavorare, piccoli vasi forati per le piante, un mezzo di coltura come argilla espansa o spugna, una soluzione di nutrienti idroponici, acqua e le piantine che preferisci coltivare. Abbiamo già selezionato per te tutti questi elementi in modo che siano economici, funzionali e che reperibili in casa o in negozi alla portata di tutti.
Trovi la lista dettagliata dei materiali necessari nella [pagina dedicata ai componenti.](/solutions/kratky/components/)

## I Vantaggi del Tuo Orto in Cassetta

Questo semplice "orto in cassetta" ti permetterà di sperimentare i molteplici benefici dell'idroponica senza la necessità di attrezzature complesse o costose. Potrai osservare una crescita rapida e raccolti abbondanti, contribuendo al tuo benessere fisico e psicologico grazie alla possibilità di autoprodurre insalata fresca e sana.

## Cicli di coltivazione
I cicli di coltivazione in idroponica rappresentano il periodo necessario a una pianta per svilupparsi da germoglio a maturazione, con le esigenze nutritive che variano tra le diverse fasi, come crescita vegetativa, fioritura e fruttificazione. Tuttavia, per il nostro orto in cassetta con piante a foglia verde come la lattuga, che non richiedono fioritura o fruttificazione, la soluzione nutritiva non necessita di essere modificata durante il ciclo.
Un ciclo di coltivazione per la lattuga ha una durata media di 30-35 giorni. Questo significa che al termine di un ciclo dovrai ricominciare da capo, con nuove piantine e una nuova soluzione nutritiva.
Nel nostro orto in cassetta "Gorgoglìo" suggeriamo l'uso di 6 piantine e di 4 cicli di crescita.

## Approfondimenti

<iframe width="560" height="315" src="https://www.youtube.com/embed/Usp0mtvp3Uc?si=R1UrnxUuYE3hKKsB" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
